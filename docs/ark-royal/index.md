# HMS Ark Royal

Na první pohled nejviditelnější dominantou našeho dioramatu je letadlová loď HMS Ark Royal, okolo které se vlastně celé dioráma točí. V následujícím textu vás seznámíme s průběhem prací, od počátečních návrhů a konceptů, po hotový model. Nejprve ale krátké historické okénko. 

## Historické pozadí

Z našeho pohledu je historie celé lodě přinejmenším stejně zajímavá, jako její následná tvorba. Do služby vstoupila roku 1938 jako jedna z prvních moderních britských letadlových lodí. Byla však navržena již roku 1934 a to dle přísných mezinárodních restrikcí po 1. světové válce, které měly zabránit závodu ve zbrojení. I přesto byla ale na svou dobu vynikající válečné plavidlo. Zvládla pojmou i přes 50 letadel. 

Byla nasazena během prvních let 2. světové války, kde zaznamenala poměrně aktivní službu. Jako příklad můžeme uvést například účast na lovu německé kapesní lodi Admiral Graf Spee, norské kampani nebo po kapitulaci Francie také útoku na francouzské loďstvo kotvící v přístavu Mers El-Kébir. Asi nejznámější událostí, do kterého se toto plavidlo zapojilo byl hon na německou bitevní loď Bismarck roku 1941, kdy její letadla hrála klíčovou roli při znehybnění Bismarcku. 

Její kariéra v Královském námořnictvu se však pomalu chýlila ke konci. Zbytek roku 1941 strávila ve Středomoří eskortou konvojů, což se jí nakonec stalo osudným. Když se tedy 14. listopadu 1941 vracela po úspěšné misi zpět na základnu na Gibraltaru, byla zasažena německou ponorkou U-81 a po zásahu pouhým jedním torpédem, které však ochromilo strojovnu, se potopila. Její potopení je často připisováno konstrukčním vadám a také chaotičnosti zachranných prací. 


*Dobová fotografie, rok 1939*
![HMS Ark Royal](../public/HMS_Ark_Royal.jpg)
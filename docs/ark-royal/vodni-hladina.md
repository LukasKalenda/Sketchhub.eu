# Vodní hladina

Tato kapitola byla velkým tématem sama o sobě. I během analýzy jsme si nechávali otevřené ruce, protože způsobů, jak vytvořit simulovanou vodní hladinu je spousta.

- Resin
- Umělá hmota
- Folie

Všechny tyto metody jsou zajímavé a zaslouží si krátký popis, i když jsme použili jen jednu z nich.

## Resin
Opět se dostává na scénu Resin. Při výběru materiálu jsme ho zvažovali jako tisk, nyní na tvorbu podložky. Princip je ale stále stejný. Vylít někam kapalinu a nechat vytvrdnout. Na modelářských portálech můžete najít spoustu technik, jak resinem vytváří krásně průhledné hladiny, zvlněné moře a různé kousky.
Největší nevýhodou je zde cena. Litr takovéto kapaliny se pohybují ve vyšších stokorunách a vzhledem k velikosti naší lodi, by jich bylo jistě pár potřeba. Hezké, ale tudy naše cesta nepovede.

## Umělá hmota
Hladina, nebo dokonce i ostrovy, se dají tvořit pomocí různé umělé hmoty. Jako základ se často využívá tvrdší molitan nebo také polystyren. Poté pomocí nanášení mechů, různých rostlinek.
Po důkladném prozkoumávání, které zhltlo spoustu času, se začínala jako ekonomicky nejvýhodnější varianta jevit použití folie.

## Aluminiová folie
Při brouzdání jsme náhle narazili na použití aluminiové folie. Prvotní reakce byla. “To je blbost, to nemůže držet”. Ovšem nebyla. Použití folie je vlastně velice jednoduché. Vytváří se různé náhodné tvary, které ve výsledku budou simulovat vlny.
Při výrobě podložky jsme museli vyřezat otvor, do kterého loď zapadla. To probíhla kucháním nožem, takže zbylo spousta maých održků polystyrénu. Jejich využít se našlo zde, že jsme do nich po malých kouscích balili ten alobal, čímž vznikali větší kopečky.
Udělat takovouto podložku zabralo několik hodin. Je to stále stejný proces. Utrhnout alobal, obalit polystyren, natřít lepidlem a rozumně umístit na podložku, aby to bylo nějak vyvážené.
Po nanesení první vrstvy se to celé ještě jednou přetáhne folii a nyní je ta hlavní část, kdy to začne opravdu vypadat jako moře. Po důkladném zamačkání této folie najednou vznikne směs kopečku, které vypadají jako hladina.

## Natírání
Za využití airbrushe a spreje jsme vytvořili modrou vrstvu moře. Po prvotním uschnutí nátěru, díky čemuž další barva lépe chytá, přišel na řadu airbrush.
Smícháním barvy a ředidla v poměru 3:1 stačí opravdu malé množství barvy. Prakticky jen to, co se vejde do kalíšku a můžete natřít celý povrch. Nanášení je velice efektivní a pohybem airbrushe ho máte pod kontrolou. Stopy po tazích, které bývají vlivem štetce, zde nenajdete.
Poté byla nanesena ještě jedna vrstva modré barvy, která podložce dala zase jiný nádech. Ještě štětečkem a bílou barvou doplnit pěnu, tvořící se plutím lodi, a podložka byla na světě.
obr.
Na povrch byl poté ještě nanesen neviditelný lak, který moři může dodat takový živější nádech a odraz. Jedinou nevýhodou je, že lak delší dobu, tak štiplavě voní.
